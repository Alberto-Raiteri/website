---
layout: layout
title: Statement
---

<div class="container">
  <div class="row">
    <div class="col-md-12">
      <header>
        <h1>Statement</h1>
      </header>
    </div>
    <div class="col-md-7">
      <main>
        <p>Iniziai a lavorare come illustratore e designer nel 1987, al termine degli studi, per dedicarmi integralmente alla pittura solo diversi anni dopo. La spinta giunse quando realizzai che esisteva una dimensione, densa e tangibile, attraverso la quale filtrano tutti i nostri pensieri, le nostre emozioni e sensazioni; è il filtro che ci consente di percepire la realtà: la dimensione del dramma.</p>
        <p>Cominciai ad indagare gli aspetti più profondi e nascosti dell'Uomo e il suo comportamento nella vita quotidiana in relazione a questa dimensione drammatica che ne domina l'esistenza.</p>
        <p>Al principio utilizzavo pannelli di legno come supporto, recuperati per strada o in discarica. Disegnavo continuamente su ogni tipo di carta i frammenti delle storie che ricavavo dalla mia esperienza diretta o attraverso l'osservazione esterna di quella di altri.</p>
        <p>Incollavo i disegni sul legno cercando di ricomporre un ordine e ricostruendo così un'altra storia, universale, in cui ognuno potesse ritrovarsi e infine aggiungevo il colore. La tecnica del collage risultava adeguata alla ricostruzione narrativa dei frammenti di carta.</p>
        <p>Quando compresi che il dramma mi appariva con colori vivaci e brillanti, poiché spesso si manifesta in modo violento e accecante, mi trovai di fronte ad una nuova difficoltà. Dovevo riuscire a trasmettere la densità di questa dimensione, pur utilizzando colori ai quali siamo abituati ad attribuire significati più ameni.</p>
        <p>Iniziai a sporcare il tratto rendendolo sempre più essenziale, quasi primitivo e infantile; in seguito aggiunsi le colature di colore che non rispondevano semplicemente alla forza di gravità, ma consentivano ai colori stessi di contaminarsi a vicenda, sovrapponendosi continuamente gli uni agli altri.</p>
        <p>Mi concentrai fin dal principio sui dettagli inserendo piccoli frammenti di immagini, numeri, parole per costruire delle microstorie che, attraverso il segno e il colore, riuscissero a definire meglio il tema portante del lavoro, la macrostoria che intendevo rappresentare.</p>
        <p>La parola, in particolare, ha sempre avuto un ruolo importante nei miei lavori, sia come parte integrante della storia narrata, da intendersi come elemento significativo, sia come significante, ridotta a segno e colore. La scelta di utilizzare la lingua inglese, spesso più sintetica ed efficace rispetto all'Italiano,  risponde alla necessità di internazionalizzare il messaggio sottolineandone l'universalità del concetto e rendendolo immediatamente fruibile da un numero maggiore di persone.</p>
        <p>Il bisogno crescente di confrontare la mia ricerca con quella condotta da altri artisti, soprattutto in relazione alla pittura, mi indusse a sospendere per alcuni anni il mio lavoro. Tentai di teorizzarne sia gli aspetti concettuali, sia quelli tecnici con l'obiettivo di ridefinire un percorso, anche a livello espositivo, che potesse consentirmi di ottenere un maggiore riconoscimento.</p>
        <p>L'arte è  prima di tutto un fatto visivo, poiché il pensiero si esprime attraverso la materia ed essa ha una sua forma, una densità, un colore e perfino un sapore. Ultimamente, ho scelto di portare la sfida della materia sulla tela, aumentandone il peso con la colla e il volume attraverso l'accentuazione delle increspature e le pieghe della carta. In questo modo si riduce la distanza fra il piano bidimensionale del dipinto e l'osservatore.</p>
        <p>La vita dell'uomo è tessuta da storie, piccole o grandi che si intrecciano. Non vi sono cose più interessanti di altre, ma modi più o meno interessanti di vederle e raccontarle. Io parto da piccoli dettagli, particolari apparentemente insignificanti per raccontare e ricostruire una storia che appartenga a tutti, nella quale ognuno possa riconoscersi, nel tentativo di rivelare quelle verità che spesso la società in cui viviamo tenta di celare.</p>
        <p class="mt-5">Alberto Raiteri</p>
      </main>
    </div>
    <div class="col-md-4 offset-md-1">
      <aside>
        <img class="img-fluid" alt="<%= current_page.data.title %>" src="<%= t(:static) %>/_img/about/alberto.jpg">
      </aside>
    </div>
  </div>
</div>
